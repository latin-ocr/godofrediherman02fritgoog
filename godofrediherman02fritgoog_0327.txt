316 ORATIO

rem fore speret. Nulla est autem pars , nullum genus
scientiae, in quo non, qui naviter elaborare voluerit, per-
multa sit inventuruS, quae agenda reliquerit superior ae-
tasss Ipsa illa doctrinarum omnium princeps , quam ma-
thesin vocant, cuius aeternae sunt et immutabiles le-
geS, cuius haec plane incomparabilis virtus est, quod er-
rorem omnem ab se segregat, et quidquid novi in lucem

profert, id etiam verum esse admirabili illa numerorum

ratione evincat, quae 'tam divinum quid esse non imme-
rito visa est Pythagorae, numeros ille ut rerum omnium
esse principia et quasi semina, ex quibus composita esset
universa mundi machina, censeret3 Plato autem, in men-
te humana infixas esse arithmeticae et geometriae ratio·-
nes intelligens, recordando memoriam earum , quae sopita
in animo iaceret, quasi ex somno suscitari ostenderet:
ac tametsi hanc doctrinam ab tot summis ingeniis ad

,incredibile quoddam fastigium ‚evectam videmus , tamen,

quo ad obscuriores eius oras accedi, quo subtiliores et
implicatiores eius rationes enodari cernimuS, eo minus du-
bitari potest, quin haec quoque scientia non secus· quam
ipsa rerum natura infinita sit, idque non solum quum ad-
hibetur ad siderum meatus explorandos aut corporum
magnitudines viresque metiendos , sed, etiam quum ipsa

ι per se spectatur, legumque eius multiplex explicatur va-

rietas· Quae autem ei coniunctissima est physicorum
ars et scientia , a quam parvis quamque tenuibus profe-

, cta initiis ad quem vastum extensa est ambitum, quam-

que non dicam quotannis , sed pene quotidie sollertium
virorum indefessa opera ingeniosisque artificiis nova rerum
elementa, novas naturae virium cognitiones atque affinita-
tes, novas et inopinatas caussas atque effectiones aperit

· et clara in luce conspiciendas exponit, ita ut hic in quo

vivimus orbis terrarum in dies magis· patescat, et iam non
ea tantum, quae oculis intuemur, rectius videamur eogno-
scere, sed illud quoque mente assequamur, quae multis
ante humanum ‘genus seculis facies et quasi vita fuerit
huius globi, cuius recentem et nuper demum ortam inco-
limus superficiem. Tum illa, quam historiam naturalem

