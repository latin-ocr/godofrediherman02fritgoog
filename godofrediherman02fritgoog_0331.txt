. 320 ORATIO

fit, ut, dum omnia ad illud propositum referimus delibe-
ratoque ea consilio aggredimur, singula accuratius consi-
deremus, memoriae firmius imprimamus, multumque tractan-
do et versando rectius cognoscamus, perspiciamusque pe-
nitius. Hoc modo autem eo pervenitur, ut, etsi unum
sit illud, quod quis ’ praecipue tractet et in quo se excel-
lere cupiat, tamen non spernat caetera, neque ab iis ab·-
horreat, sed potius dignitatem omnium parem esse fatea- ’
, tur, sibi autem ex singulis ea decerpat, quae suis sint
studiis profutura. Hac via qui incedunt ,² simul indeco-
ram illam levitatem effugiunt, quae omnia obiter attigisse ·
contenta, nihil autem penitus cognitum habens , eruditio-
nis quamdam elegantisque cultus speciem affectat, simul
immunes manent ab sordida illiberalitate illorum, qui ni·-
mis augusto in orbe conclusi eius unius rei , quam ipsi
sibi tractandam sumpserunt, tantum esse pretium existi-
mant, ut caetera contemnant, hoc uno autem in genere
qui minus versatus sit, eum indoctum atque adeo stultum α
esse dictitent„ Verissimum est illud vetus dictum ,

quam quisque norit artem, in Ῐιαο se exerceat,

eui qui recte parent, sic id faciunt, ut locum in quo
ipsi firmo pede consistant sibi legenteS, ‘neque impediant
alios, quominus illi alibi idem sibi iuris sumant, neque
nihil velint cum iis commercii habere, sed potiuS, quem-···
admodum civitates sic demum florent, si singulae civium
classes sua negotia recte et cum caeterarum classium emo-
lumento agunt, ita etiam litterarum studia quadam quasi
civitate contineri censeant, in qua coniunctis multorum,
sed suo cuiusque in genere studiis universus ille eru-
ditionis scientiaeque campus colatur ,⁴ conseratur, fruges-
que ferat. Ea igitur demum iure dici respublica littera-
ria potest, in qua suis quisque partibus recte et naviter
fungitur, non ut hostis aut adversarius aut contemptor
eorum, quorum alia officia sunt, sed ut amicus , ut ad·-
iutor, ut laudator eorum, quae quisque reete et uti com-
munis utilitas postulat, agit atque administrat. Id ergo,
optimi candidati, tenete animo neque umquam excidere

 

